---
layout: default
title:  "Statuto"
permalink: /statuto
categories: statuto
date: 27 Aprile 2022
---

<h2>Oggetto Sociale</h2>

<ol>
  <li>Il Consorzio opera senza finalita' di lucro ed ha lo scopo di:<br>
<ul style="list-style-type:none;">
  <li>a) promuovere e diffondere la cultura, la conoscenza dei fondamenti e l'uso
delle tecnologie, dei metodi e degli strumenti dell'osservazione della terra,
della geomatica e della geoinformazione, dell'informatica e della
comunicazione, avanzati ed innovativi, legati prioritariamente al programma
europeo copernicus ed in particolare nell'ambito e per le finalita' della sua
Copernicus Academy;</li>
<li>b) promuovere ed agevolare, in stretta connessione con il coordinamento
nazionale dei copernicus academy e nell'ambito della loro rete nazionale, la
progettazione ed organizzazione di conferenze, di eventi e sessioni formative
ed addestrative, di scuole e tirocini, nonche' la preparazione di materiale
didattico e formativo, per conferire alla futura generazione di ricercatori,
docenti ed insegnanti, funzionari pubblici, professionisti ed imprenditori le
competenze idonee a sfruttare appieno il potenziale dei dati, dalle
informazioni e dei servizi offerti di copernicus e da quanto ne sia e ne possa
derivare, incluso l'apprestamento e lo sviluppo di nuovi profili professionali
e di nuove professioni;</li>
<li>c) partecipare e/o concorrere a gare e bandi nazionali, comunitari ed
internazionali, ivi comprese "call for proposal" e "call for tender",
garantendo la promozione di una rete di competenze multidisciplinari non solo
tra i soci; nel caso in cui il bando cui il consorzio intende partecipare
dovesse prevedere dei vincoli di partecipazione, tali per cui non fosse
possibile la eventuale e contestuale partecipazione del consorzio e quella
anche autonoma dei consorziati, l'amministrazione del consorzio dovra' darne
preventiva comunicazione, in tempi congrui rispetto alla scadenza dei bandi
stessi, alle universita' ed enti consorziati, al fine di evitare che vi possa
essere la contestuale partecipazione del consorzio e di universita' e/o enti
consorziati al medesimo bando. laddove a seguito di tale comunicazione, il
consorzio dovesse apprendere l'intenzione di una delle consorziate di
partecipare autonomamente al medesimo bando, ovvero che e' gia' stata
formalizzata domanda di partecipazione da parte di una delle consorziate, il
consorzio ne dara' immediata comunicazione ai consorziati originariamente
interessati alla medesima partecipazione, affinche' questi possano valutare
l'opportunita' di una diversa e autonoma partecipazione mediante costituzione
di apposita ats, rinunciando il consorzio alla propria partecipazione diretta;</li>
<li>d) favorire lo scambio di conoscenze, informazioni e materiale non solo
didattico e formativo tra i soci e attraverso la collaborazione intersettoriale
e transfrontaliera con soggetti analoghi, anche al fine di agevolare e
promuovere azioni comuni, anche di ricerca collaborativa.</li></ul>

<li>Per il conseguimento degli obiettivi e delle finalita', di cui al comma 1,
il consorzio agisce attraverso i soci che si avvarranno delle proprie risorse
di personale, di mezzi e strutture, secondo le necessita' ed indicazioni
espresse dal consiglio direttivo del consorzio. cio' sara' perseguito nelle
forme previste dalla legge e nel rispetto dell'ordinamento di ciascuna
universita' consorziata, anche attraverso la stipula di apposite intese e/o
formale affidamento incarico ai membri consorziati. il consorzio, a seguito di
delibera del consiglio direttivo, puo' altresi':<br>
a) ricevere ed utilizzare contributi pubblici, ivi compresi finanziamenti
derivanti da programmi comunitari e internazionali;<br>
b) partecipare a consorzi, societa', raggruppamenti, partenariati, anche di
natura pubblico-privata, che perseguono finalita' similari, anche stipulando
convenzioni, accordi, atti contrattuali, negoziali e concorsuali con
associazioni, amministrazioni ed enti nazionali e sovranazionali, al fine di
realizzare ogni iniziativa compresa nell'oggetto sociale;<br>
c) cofinanziare, ove necessario e secondo le modalita' stabilite, la propria
partecipazione a bandi e gare, di cui alla lettera c) del comma 1, attraverso
primariamente la valorizzazione delle risorse, dei mezzi e delle strutture rese
disponibili dai soci e, ove necessario, attingendo dal fondo consortile, di cui
all'articolo 6, ove adeguatamente finanziato e capiente a tal fine.</li>
<br>
<li>Ciascuno dei soci si impegna a contribuire con il proprio apporto di
docenza, esperienza e competenza tecnico-scientifica, alle capacita' ed alla
crescita culturale ed operativa del consorzio in relazione alle finalita' ed
obiettivi di cui all'articolo 2, rendendosi altresi' disponibili ad accogliere
presso le proprie strutture i destinatari fruitori delle attivita' di
formazione ed addestramento poste in essere dal consorzio o alla realizzazione
delle quali concorre, previa stipula di apposite intese, in ossequio ai
rispettivi regolamenti e procedure.</li>
</ol>
